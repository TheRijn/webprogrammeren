# Oplevering

Hieronder vind je de instructies voor het opleveren van je code.

- Zorg ervoor dat je repository op orde is. Haal bestanden weg die niet meer nodig zijn. Pas wel op en test even uit dat het nog werkt vóór je een commit doet!

- Zorg dat je `README.md` volledig up-to-date is met de final versie van je applicatie.

    - Begin met de naam van je applicatie, en vermeld natuurlijk duidelijk de namen van de studenten die hebben meegewerkt.
    
    - Haal de schets weg en voeg een enkel screenshot van je applicatie toe. Zorg dat het screenshot in klein formaat is: wel herkenbaar maar niet oversized. Zorg dat het screenshot netjes in een aparte `docs` map staat.

    - Haal de planning en organisatie weg uit je README (dat is nu oud) maar voeg wel even toe wie grofweg aan welk deel heeft gewerkt. Gebruik Markdown bullets.

    - Voeg een aantal punten toe die ons helpen snel de weg te vinden in je repository. Heb je bijvoorbeeld helpers gemaakt, leg dan uit wat we daar voor soort dingen kunnen vinden. En leg even uit welke mapjes er zijn.
    
- Als je een apart ontwerpdocument had gemaakt, laat dat dan gewoon helemaal staan zoals dit nu is. Je hoeft het niet verder bij te werken.

- Als je van repository bent veranderd, stuur deze dan nogmaals in via de [pagina over het technisch ontwerp](/project/technisch-ontwerp).
