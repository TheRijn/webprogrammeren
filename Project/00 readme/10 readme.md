# Het project

Voor dit vak ga je met een team van maximaal vijf studenten een webproject bouwen. Daar komt veel bij kijken, zoals nieuwe programmeertalen, frameworks, technieken, maar ook samen programmeren en samen een idee uitwerken in een veld waarvan je nog niet zo bekend mee bent. Daarbij gaan we je niet alleen technisch begeleiden, maar ook inhoudelijk met het vormgeven van je project, en een beetje organisatorisch met het samenwerken van het team.

# Team work makes the dream work
Samenwerken is heel leuk, maar heeft ook zijn keerpunten. Een paar daarvan gaan we proberen te mitigeren. Zo zul je zien dat sommige projectmilestones een vaste dag en tijd kennen. Niet alleen is zo de afspraak al gemaakt van wanneer jullie daaraan gaan werken, er zit ook gelijk een tijdslimiet op. De deadline is dan ook telkens aan het einde van de afspraak. Dit doen we omdat eindeloos online vergaderen in een klein hoekje zit! 

Een eerlijke taakverdeling is belangrijk, maar gaat nooit helemaal lukken in een korte tijd met verschillende technische achtergronden. Toch moet niet één lid van het team al het werk gaan dragen en ook alle werkdruk. Andersom is het natuurlijk ook niet wenselijk als iemand meelift. Daarom krijgt ieder lid van het team een eigen feature om uit te werken in het project. Dat gaan we ook controleren en als nou blijkt dat die feature niet is gemaakt of in ieder geval niet door de verwachte student, dan heeft dat effect op het cijfer van die student, maar niet op het cijfer van het project voor de rest van de groep. Zo houden we het eerlijk en zijn wij als docenten even het "strenge groepslid" zodat jij het zelf niet hoeft te zijn.

# Projectvormgeving
In drie weken tijd van een vaag idee naar een concrete uitwerking met z'n vijven is niet makkelijk. Daarbij gaan we je helpen door milestones te stellen waarin je het idee steeds verder uitwerkt. Iedere milestone is een "deliverable" en lever je op deze website in. Hieronder vind je alle milestones voor het project:

* Idee
* Voorstel
* Technisch ontwerp
* Alpha
* Beta
* Final
* Aflevering

Hier ben je vanaf week 2 mee bezig.

# (Technische) begeleiding
Tijdens het project is er iedere middag assistentie via de Hands op deze website. Zoals je begrijpt zijn het type vragen bij een projectsvak als dit wat groter dan bij een introductievak zoals Programmeren voor Informatiekunde. Daarom kan het zo zijn dat je langer moet wachten voordat je geholpen wordt. Het is dus extra belangrijk dat je goed om hulp vraagt bij je teamgenoten. Zo zorg je er ook voor dat je beter geholpen kan worden door een assistent. Nodig je teamgenoten ook uit als je een vraag via hands stelt

Naast Hands is er ook weer Ed, een forum voor codevragen. Probeer hier waar mogelijk gebruik van te maken. Want hoewel veel problemen aanvoelen als uniek voor één project, zul je zien dat het merendeel tegen dezelfde problemen aanloopt en jullie elkaar dus erg goed kunnen helpen.

Na de voorstel milestone, alpha milestone en beta milestone heb je een voortgangsgesprek met je twee mentoren. Dit is natuurlijk het moment van feedback en de aangewezen plek om het met "the staff" te hebben over het project en hoe nu verder. Maak dus goed gebruik van deze tijd en bereid je een beetje voor door alvast vragen op te schrijven.

