# Prototype

Na een kleine week programmeren is het tijd om een *prototype* op te leveren. Per definitie is dat een versie die nog niet af is, maar tegelijk al functionaliteit heeft die testen mogelijk maakt. Voor het prototype moeten de meeste features van het MVP moeten bestaan. Het is okee als daar nog een paar bugs zijn!

Het belangrijkste doel van deze tussendeadline is om beter in te kunnen schatten hoe snel het gaat en of het team misschien in de problemen gaat komen met het afmaken van de applicatie. Een tweede doel is om te checken of de applicatie de goede kant op gaat en dat tijd in de juiste functionaliteit wordt gestopt.

Het inleveren van het prototype doe je door te zorgen dat de applicatie op GitHub staat. Ook zorg je ervoor dat de verschillende onderdelen van je applicatie aan elkaar gelinkt zijn, in andere woorden, je kan door klikken op de verschillende onderdelen van de website komen. Je hebt voor het technisch voorstel jouw GitHub repository al gedeeld, dus dat hoeft voor het prototype niet opnieuw!

Je bespreekt het prototype bij je eerstvolgende voortgangsgesprek.
