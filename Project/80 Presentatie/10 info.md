# Presentatie

Aankomende vrijdag zijn de afsluitende presentaties van 11:00 - 13:00. Dat doen we in drie kleine groepen van zeven teams in drie verschillende lokalen. Naar grote waarschijnlijkheid worden dit a1.16a, a1.16b en a1.18.

De staff heeft op donderdag al jullie code gereviewd, maar heeft nog nooit jullie website gezien. Want, bij je presentatiesessie zitten straks studentassistenten die jouw groepje niet hebben begeleid, behalve dan eventueel bij een laptopcollege. Aan jullie de taak om in een korte presentatie je concept en de uitwerking daarvan te presenteren. Daarvoor heb je 7 minuten die je zelf mag invullen en aansluitend heeft het publiek en de assistenten de kans om lastige vragen te stellen.

Op basis van de presentatie wordt het onderdeel "bruikbaarheid" beoordeeld. Daarbij is het belangrijk dat je alle onderdelen van je applicatie laat zien en de fijne details van je website uitlicht. Zoals formulieren die je helpen met het invullen, webpagina's die je niet hoeft te verversen, etc. Maak dit expliciet en laat zien wat je hebt gedaan om jouw website een fijne gebruikservaring (UX) te geven. "Undersell" je project niet, want je hebt veel gedaan in de afgelopen tijd en daar mag je echt een beetje trots op zijn!

Niet geheel ontoevallig, is er donderdag de opdracht om een screencast te maken van maximaal 7 minuten. Want voor de screencast ga je juist ook alle aspecten van je website uitlichten. Daarbij produceer je een script en beeldmateriaal die je vervolgens op vrijdag makkelijk kan inzetten tijdens de presentatie. Zo is de presentatie dus zo gemaakt. Ga daarom niet meteen een powerpointpresentatie in elkaar zetten, want misschien zijn slides helemaal niet nodig/handig/leuk. De screencast zelf wordt gebruikt bij twijfel over de beoordeling. Zo kunnen we altijd nog even terugkijken.

## Verwachte FAQ
* "Moet iedereen van het groepje presenteren?" Niet iedereen in je groepje hoeft te presenteren, wel moet iedereen natuurlijk aanwezig zijn. Probeer voor de presentatie een vorm te vinden voor de presentatie die goed past bij jullie en je project. Trek bijvoorbeeld twee "vrijwilligers" (evt. vooringelicht) uit de zaal om je triviaspel te spelen.
* "Moeten we de website live laten zien?" Dat kan, maar we raden het je niet aan. Live gaan er altijd dingen mis (Murphy's law). Gebruik dus vooral materiaal uit je screencasts! :)
