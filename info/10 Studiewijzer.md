# Webprogrammeren en Databases<br><span class="small">voor Informatiekunde / Studiewijzer</span>

*Versie: Januari 2020*

In vier weken leer je hoe je een interactieve website maakt met behulp van het Flask-framework. We focussen op het maken van websites met een database-backend waarin gebruikersgegevens worden opgeslagen. Zo kun je in je verdere studie prototypes bouwen van applicaties en snel data verzamelen voor onderzoek. Er wordt gewerkt in teams van vier volgens een vaste structuur, waarbij er veel aandacht is voor leren over groepsprocessen.

## Contact

Stuur een mail naar <progik@mprog.nl> of spreek je assistent of docenten aan. Voor uitzonderingen en persoonlijke afspraken moet je altijd een mail sturen.

**heads**  
Martijn Stegeman (coÃ¶rdinator)  
Jelle van Assema (docent)  
Wouter Vrielink

**assistenten**  
Marijn Jansen<br/>
Miguel Pieters<br/>
Lotte Heek<br/>
Yunus Demir<br/>
Rebecca Davidsson<br/>
Maythe Dirkzwager<br/>

## Wat gaan we doen?

| Week 1                            | Deadline                      |  
| --------------------------------- | ----------------------------- |  
| Idee geregistreerd                | maandag 6 januari 17:00       |  
| Homepage                          | maandag 6 januari 23:59       |  
| Projectvoorstel                   | vrijdag 10 januari 17:00      |  
| Projectplan PAV                   | vrijdag 10 januari 17:00      |  
| Finance                           | vrijdag 10 januari 23:59      |  
| **Week 2**                        | **Deadline**                  |  
| Technisch ontwerp                 | woensdag 15 januari 17:00     |  
| Projectplanning PAV               | vrijdag 17 januari 17:00      |  
| **Week 3**                        | **Deadline**                  |  
| Groepsfeedback PAV                | dinsdag 21 januari 13:00      |  
| Prototype                         | woensdag 22 januari 23:59     |  
| Hackathon                         | donderdag 23 januari hele dag |  
| Tussentijdse Projectevaluatie PAV | vrijdag 24 januari 17:00      |  
| **Week 4**                        | **Deadline**                  |  
| Projectcode op GitHub             | woensdag 29 januari 23:59     |  
| Productvideo                      | donderdag 30 januari 23:59    |  
| Publiekspresentaties              | vrijdag 31 januari 9--13 uur  |  
| Verslag PAV                       | vrijdag 31 januari 23:59      |  

Het rooster van het vak is [hier te vinden](https://datanose.nl/#course[78627]). De volgende wekelijkse activiteiten zijn gepland:

- hoorcollege op maandag
- laptopcolleges voor hulp met programmeren op wisselende dagen
- teamgesprekken op vrijdag

## Hoorcolleges

| Onderwerp                    | Datum                    |  
| ---------------------------- | ------------------------ |  
| HTML & CSS                   | maandag 6 januari 13:00  |  
| Git, Databases & JavaScript  | maandag 13 januari 13:00 |  
| Javascript                   | maandag 20 januari 11:00 |  
| Finishing up                 | maandag 27 januari 11:00 |  

## Aanwezigheid

Je bent verplicht aanwezig bij een **dagelijkse groepsmeeting** die enigszins in de buurt van Science Park plaatsvindt en die gedocumenteerd wordt door middel van een dagelijkse groepsfoto (eerste do/vr niet verplicht). Daarnaast moeten alle teamleaden gezamenlijk aanwezig zijn bij de **voortgangsgesprekken** op vrijdag.

Als je een keer ziek bent meld je dit op de dag van ziek worden en hou je ons op de hoogte per mail naar <progik@mprog.nl>. Als iemand uit het team niet aanwezig is voor het voortgangsgesprek dan komt de rest dit direct melden en wordt er ter plekke een nieuwe afspraak gemaakt.

Bij afwezigheid zonder melding of niet inleveren van opdrachten zonder melding word je direct uit het vak gezet zodat elk groepje goed verder kan. Als je wÃ©l netjes je problemen meldt zullen we altijd ons uiterste best doen om te zorgen dat je het vak kunt afmaken.

Tot slot is het verplicht om met het hele team aanwezig te zijn bij de finale presentatiesessie op 1 februari.

## Voorkennis

We verwachten dat je bekend bent met de beginselen van programmeren in Python. Als je al bij een andere opleiding een vak hebt gevolgd over webprogrammeren is dit vak niet voor jou, en moet je vrijstelling aanvragen bij de examencommissie.

## Projecten

De concepten voor de projecten moeten voldoen aan Ã©Ã©n van de volgende templates:

- **Photo sharing**. Gebruikers kunnen publiekelijk foto's posten met of zonder begeleidende tekst. Alle gebruikers kunnen elkaar "volgen" en zo de foto's bekijken en ðŸ’•. Gebruikers kunnen in plaats van een eigen foto ook een gif zoeken uit een online API zoals die van <http://api.giphy.com>

- **Collectioneur**. Gebruikers kunnen op basis van diverse eigenschappen zoeken naar items die afkomstig zijn uit een online database van *fijne dingen* zoals [recepten](http://developer.edamam.com) of [kunstwerken](http://rijksmuseum.github.io). Ze kunnen favorites opslaan op een publieke pagina en ze kunnen andere gebruikers tippen.

- **Trivia**. Gebruikers kunnen triviavragen beantwoorden en op die manier punten scoren. Er is een interessant systeem om van andere gebruikers te winnen. De vragen komen uit een online triviadatabase zoals <http://jservice.io>.

In alle gevallen moet je met je team je idee beperken tot een duidelijk concept. Je applicatie mag bijvoorbeeld niet bedoeld zijn om toegang te bieden tot *alle* online verkrijgbare recepten. Kies een leuke niche waarmee je een interessante doelgroep bereikt!

## Verwachtingen

Om deze cursus te kunnen halen, verwachten we een aantal dingen van je.

* We verwachten dat je jouw uiterste best doet om alle individuele opdrachten volledig probeert te maken.

* We verwachten dat je ongeveer 40 uur per week aan dit vak besteedt. Programmeren leer je door te doen, en dat kost veel tijd. Houd hier rekening mee!

* We verwachten dat je met je team dagelijks bijeenkomt, fysiek, in de buurt van Amsterdam, en de aanwezigheid documenteert door het posten van een groepsselfie in Slack (uitzondering: eerste week do/vr).

* We verwachten dat je aanwezig bent bij je computerpractica als je dit nodig hebt om de opdrachten met succes te maken.

* We verwachten dat je dagelijks goed beschikbaar bent voor je groepsgenoten en je tutor, en dat je op tijd bent bij afspraken.

* We verwachten dat je de feedback over je opdrachten gebruikt om de opdrachten van de volgende week beter te maken, zodat je niet alleen leert programmeren, maar ook goed programmeren.

Mocht je in de problemen komen met het vak en het tempo, zorg dan dat je meteen contact opneemt (<progik@mprog.nl>). Als het gaat om persoonlijke problemen of andere onvermijdelijke zaken, zijn we altijd bereid te zoeken naar oplossingen.

## Leerdoelen

We willen graag dat je leert om kleine websites te bouwen die werken met een database. We focussen op het hergebruiken van online datasets en applicaties met meerdere gelijktijdige gebruikers.

- twee individuele opdrachten (20%)
    - leren hoe je websites kan maken die passen in het Flask-framework
    - leren schrijven van SQL-queries voor het manipuleren van databases
    - leren hoe communicatie tussen een webbrowser en een webserver in elkaar steekt
    - leren over basis-beveiling van websites
    - leren hoe je HTML-pagina's schrijft en opmaakt met CSS
- een programmeerproject in teams van drie studenten (70%)
    - leren hoe je de functionaliteit van een nieuwe website kunt vastleggen
    - leren hoe je een technisch ontwerp maakt voor een grotere website
    - leren hoe je met meerdere mensen code voor een website kunt delen via Git
    - kennis maken met het werken in teamverband en projectmatig werken
    - leren hoe je een project kunt opdelen om een tijdsplanning te maken
- een individueel reflectieverslag over het groepsproces (10%)
    - kennis maken met groepsprocessen
    - nadenken over je eigen rol in de groep

## Beoordeling

De **opdracht Homepage** (0%) moet werkend gedemonstreerd worden.

De **opdracht Finance** (20%) in de eerste weken wordt beoordeeld op codekwaliteit. Met een focus op de aspecten van commentaar, naamgeving, code duplicatie en nesting. De schaal is als volgt:

5. uitzonderlijk goed resultaat met doordacht ontwerp
4. goed resultaat op alle aangegeven aspecten
3. zichtbare aandacht voor alle aspecten, goed resultaat op sommige
2. zichtbare aandacht voor de meeste aspecten
1. zichtbare aandacht voor een beperkt aantal aspecten
{: start="5" reversed=""}

Het **project** (70%) wordt beoordeeld via de volgende onderdelen:

* Omvang --- is het een samenhangend en compleet product?
* Bruikbaarheid --- is het product goed te gebruiken voor beginners en gevorderden?
* Ontwerp --- hoe overzichtelijk en gestructureerd zijn de code en database?
* Stijl --- hoe leesbaar is de code?

De cijfers worden dan bepaald met de formule omvang * (3 * bruikbaarheid + 2 * ontwerp + stijl).

Het **verslag** (10%) wordt beoordeeld via een uitgebreide rubric, waarmee je kennis maakt tijdens de PAV-bijeenkomsten.

Let op! Zonder compleet pakket van productvideo, code op github, history op github en verslag is geen beoordeling mogelijk en wordt geen eindcijfer geregistreerd.

## Samenwerken, fraude en plagiaat

Samenwerken voor de individuele opdrachten in dit vak is niet toegestaan. Die opdrachten hebben als doel jouw persoonlijke programmeervaardigheid te ontwikkelen. Bij de groepsopdrachten is het natuurlijk wel de bedoeling om samen te programmeren, waarbij het belangrijk is dat ieder een redelijk deel van het werk doet.

"Wees redelijk", dat is kort samengevat het beleid van dit vak. We realiseren ons dat het nuttig is om interactie te hebben met je klasgenoten en dat dit kan helpen bij het beheersen van de stof. Natuurlijk is er een grens tussen het vragen van hulp aan een ander en het inleveren van werk van een ander. Hier karakteriseren we beide kanten van die grens.

De essentie van alles wat je inlevert moet van jou zijn. Je mag niet samenwerken aan de individuele opdrachten. Met als uitzondering dat je klasgenoten en anderen voor hulp mag vragen, zolang dat er niet op neer komt dat een ander het werk voor jou doet. Over het algemeen, als je vraagt om hulp, mag je jouw code laten zien, maar kijk je niet naar de code van een ander.

Hieronder vind je een incomplete lijst van voorbeelden die een beeld schetsen van welke handelingen we als redelijk en onredelijk bestempelen. Twijfel je of een handeling redelijk is, wacht dan tot je geschreven toestemming hebt gekregen van een docent. Onredelijke handelingen worden streng afgehandeld.

#### Redelijk

* Praten met je klasgenoten over de opdrachten in het Nederlands (of een ander gesproken taal).

* Het cursusmateriaal bespreken met anderen om het beter te begrijpen.

* Een klasgenoot helpen bij het debuggen tijdens een laptopcollege of daarbuiten, of zelfs online, door het bekijken, compileren of draaien van zijn of haar code, zelfs op je eigen computer.

* Het opnemen van een paar regels code die je online of ergens anders vindt in jouw eigen code, gegeven dat deze regels niet oplossingen vormen tot opdrachten en dat je de bron van de code vermeldt.

* Het inzien van tentamens van voorgaande jaren en oplossingen daarvan.

* Versturen of code laten zien die jij hebt geschreven aan iemand anders, wellicht een klasgenoot, zodat hij of zij kan helpen bij het debuggen.

* Het online delen van een paar regels van jouw code zodat anderen wellicht kunnen helpen met debuggen.

* Op een assistent afstappen voor hulp tijdens de laptopcolleges.

* Naar het internet of ergens anders gaan voor instructies buiten het vak, voor referenties, en voor oplossingen op technische problemen, maar niet voor gehele oplossingen voor opdrachten.

* Het uittekenen of uitwerken van oplossingen op een whiteboard door middel van diagrammen of pseudocode, maar niet "echte" code.

* Werken met (en zelfs betalen voor) een tutor om je te helpen met het vak, gegeven dat de tutor niet het werk voor je doet.


#### Onredelijk

* Een oplossing van een opdracht inkijken voordat je jouw opdracht hebt ingeleverd.

* Een klasgenoot vragen om zijn of haar oplossing, voordat je jouw opdracht hebt ingeleverd.

* Het decompileren, deobfuscereen, of demonteren van een "staff" oplossing van een opdracht.

* Vergeten de bron te citeren van code of technieken die je hebt opgenomen van buiten de lessen van dit vak, en hebt geÃ¯ntegreerd in je eigen werk, zelfs als je wel de andere restricties aanhoudt.

* Geven, of laten zien, van een oplossing voor een opdracht aan een klasgenoot waar hij of zij, dus niet jij, moeite mee heeft om op te lossen.

* Betalen, of het aanbieden om te betalen, voor het recht om werk van een ander als onderdeel van jouw eigen werk in te leveren.

* Het beschikbaar stellen van oplossingen voor opdrachten van dit vak aan anderen die dit vak in de toekomst wellicht gaan volgen.

* Het opzoeken van complete oplossingen voor opdrachten online of ergens anders.

* Werk van een opdracht opsplitsen met een ander.

* Werk van een ander, behalve een paar regels zoals eerder omschreven, inleveren.

* Hetzelfde of bijna hetzelfde werk inleveren bij dit vak dat je hebt ingeleverd of gaat inleveren bij een ander vak.

* Het inleveren van werk voor dit vak, waarbij je intentie is om dit ook ergens anders voor in te zetten (zeg voor een baan), zonder daar eerst toestemming voor te hebben gekregen van een docent.

* Naar de oplossing voor een opdracht van iemand anders kijken, en vervolgens jouw oplossing daarop baseren.

In alle gevallen volgen we de plagiaatregeling van de Universiteit van Amsterdam en de richtlijnen van de bachelor Kunstmatige Intelligentie. Deze vind je [hier](http://uva.nl/plagiaat).
