# Webprogrammeren en Databases<br><span class="small">voor Informatiekunde / Studiewijzer</span>

*Versie: Januari 2018*

In vier weken leer je hoe je een interactieve website maakt met behulp van het Flask-framework. We focussen op het maken van websites met een database-backend waarin gebruikersgegevens worden opgeslagen. Zo kun je in je verdere studie prototypes bouwen van applicaties en snel data verzamelen voor onderzoek. Er wordt gewerkt in teams van drie volgens een vaste structuur, waarbij er veel aandacht is voor leren over groepsprocessen.

## Contact

Stuur een mail naar <progik@mprog.nl> of spreek je assistent of docenten aan. Voor uitzonderingen en persoonlijke afspraken moet je altijd een mail sturen.

Martijn Stegeman  
*coördinator*  
mail: <stegeman@uva.nl>

Jelle van Assema  
*docent*

## Wat gaan we doen?

| Week 1                                          | Deadline                     |  
| ----------------------------------------------- | ---------------------------- |  
| [Idee geregistreerd](/project/registratie)      | maandag 8 januari 16:59      |  
| [Projectvoorstel](/project/plan)                | woensdag 10 januari 16:59    |  
| [Problem Set 6](/psets/sentimental)             | woensdag 10 januari 23:59    |  
| **Week 2**                                      | **Deadline**                 |  
| [Technisch ontwerp](/project/technisch-ontwerp) | woensdag 17 januari 16:59    |  
| [Problem Set 7](/psets/finance)                 | woensdag 17 januari 23:59    |  
| Groepsfeedback                                  | vrijdag 19 januari 16:59     |  
| **Week 3**                                      | **Deadline**                 |  
| PAV-meeting                                     | dinsdag 23 januari 23:59     |  
| [Prototype](/project/prototype)                 | woensdag 24 januari 23:59    |  
| **Week 4**                                      | **Deadline**                 |  
| Projectcode op GitHub                           | woensdag 31 januari 23:59    |  
| Reflectieverslag                                | donderdag 1 februari 23:59   |  
| [Productvideo](/project/video)                  | vrijdag 2 februari 11:59     |  
| Publiekspresentaties                            | vrijdag 2 februari 13-17 uur |  

Het rooster van het vak is [hier te vinden](https://datanose.nl/#course[62218]). De volgende wekelijkse activiteiten zijn gepland:

- hoorcollege op maandag om 9 uur
- laptopcolleges voor hulp met programmeren op dinsdag, woensdag en vrijdag
- gesprekken van teams met docenten op donderdag en vrijdag (afspraken worden nog gemaakt)

## Voorkennis

We verwachten dat je bekend bent met de beginselen van programmeren in Python. Als je al bij een andere opleiding een vak hebt gevolgd over webprogrammeren is dit vak niet voor jou, en moet je vrijstelling aanvragen bij de examencommissie.

## Projecten

De concepten voor de projecten moeten voldoen aan één van de volgende templates:

- Chatbots: Denk hierbij aan telegram / discord bots voor het zenden van reminders / notes. Het verzamelen van data vanaf verschillende api's (youtube / reddit). Hierbij is een achterliggende database nodig, kennis over authenticatie (security) en kennis over verschillende API's. Zowel Telegram als Discord hebben een Python API. Effectief is het dus een volledige website, alleen de front-end is net even anders!

- Een blogsysteem waarbij gebruikers een blog kunnen schrijven, editten en verwijderen. Daarbij kunnen gebruikers andere blogs bekijken, naar zoeken en op reageren? Hierbij krijg je te maken met een achterliggende database, authenticatie en het ondersteunen van verschillende vormen van media (text/images/video).

- Een kookboek doorzoekbaar op ingrediënten, smaken etc. Gebruikmakend van een achterliggende API (bijv. https://developer.edamam.com/). Deelbaar met andere gebruikers? Aanpasbaar?

## Verwachtingen

Om deze cursus te kunnen halen, verwachten we een aantal dingen van je.

* We verwachten dat je jouw uiterste best doen om ten minste alle opdrachten volledig te proberen te maken. Dit vinden we belangrijker dan dat alles precies correct werkt.

* We verwachten dat je ongeveer 40 uur per week aan dit vak besteedt. Programmeren leer je door te doen, en dat kost veel tijd. Houd hier rekening mee!

* We verwachten dat je aanwezig bent bij je computerpractica als je dit nodig hebt om de opdrachten met succes te maken.

* We verwachten dat je goed beschikbaar bent voor je groepsgenoten en je tutor, en dat je op tijd bent bij afspraken.

* We verwachten dat je de feedback over je opdrachten gebruikt om de opdrachten van de volgende week beter te maken, zodat je niet alleen leert programmeren, maar ook goed programmeren.

Mocht je in de problemen komen met het vak en het tempo, zorg dan dat je meteen contact opneemt (<progik@mprog.nl>). Als het gaat om persoonlijke problemen of andere onvermijdelijke zaken, zijn we altijd bereid te zoeken naar oplossingen.

## Leerdoelen

We willen graag dat je leert om kleine websites te bouwen die werken met een database. We focussen op het hergebruiken van online datasets en applicaties met meerdere gelijktijdige gebruikers.

- twee individuele opdrachten (30%)
    - leren hoe je websites kan maken die passen in het Flask-framework
    - leren schrijven van SQL-queries voor het manipuleren van databases
    - leren hoe communicatie tussen een webbrowser en een webserver in elkaar steekt
    - leren over basis-beveiling van websites
    - leren hoe je HTML-pagina's schrijft en opmaakt met CSS
- een programmeerproject in teams van drie studenten (60%)
    - leren hoe je de functionaliteit van een nieuwe website kunt vastleggen
    - leren hoe je een technisch ontwerp maakt voor een grotere website
    - leren hoe je met meerdere mensen code voor een website kunt delen via Git
    - kennis maken met het werken in teamverband en projectmatig werken
    - leren hoe je een project kunt opdelen om een tijdsplanning te maken
- een individueel reflectieverslag over het groepsproces (10%)
    - kennis maken met groepsprocessen
    - nadenken over je eigen rol in de groep

## Beoordeling

De **opdrachten** (30%) in de eerste weken worden beoordeeld via de volgende onderdelen:

* Omvang --- heb je alles geprobeerd?
* Correctheid --- doet het programma wat de gebruiker mag verwachten?
* Ontwerp --- hoe ordelijk is je code?
* Stijl --- hoe leesbaar is je code?

De cijfers worden dan bepaald met de formule $$omvang \times (3 \times correctheid + 2 \times ontwerp + stijl)$$.

Het **project** (60%) wordt beoordeeld via de volgende onderdelen:

* Omvang --- is het een samenhangend en compleet product?
* Bruikbaarheid --- is het product goed te gebruiken voor beginners en gevorderden?
* Ontwerp --- hoe overzichtelijk en gestructureerd zijn de code en database?
* Stijl --- hoe leesbaar is de code?

De cijfers worden dan bepaald met de formule $$omvang \times (3 \times bruikbaarheid + 2 \times ontwerp + stijl)$$.

Het **verslag** (10%) wordt beoordeeld via een uitgebreide rubric, waarmee je kennis maakt tijdens de PAV-bijeenkomsten.

Let op! Zonder compleet pakket van productvideo, code op github, history op github en verslag is geen beoordeling mogelijk en wordt geen eindcijfer geregistreerd.

## Samenwerken, fraude en plagiaat

Samenwerken tijdens dit vak is niet toegestaan. Dit vak heeft als doel jouw persoonlijke programmeervaardigheid te ontwikkelen. Bij vervolgvakken is het vaak wél mogelijk om intensief samen te programmeren.

Tijdens de practica is het natuurlijk prima als je de opgave bespreekt met de student die naast je zit. Het is echter <strong>niet toegestaan</strong> om delen van code van je medestudenten, of van internet, over te nemen.

Een belangrijk verschil dus: je kunt discussiëren over de manier waarop je een probleem aanpakt, maar je kopieert nooit code van anderen. Om het jezelf niet moeilijk te maken kijk je dus doorgaans ook niet op het scherm van een ander.

Als je merkt dat je zodanig aan het overleggen bent dat je dezelfde code krijgt als de student die naast je zit, wordt het tijd om te stoppen en de assistent om hulp te vragen. Als dit teveel gebeurt gaan we je vragen niet meer bij elkaar te zitten.

Kom je in tijdnood? Bespreek het even met de docent. We willen het graag zo oplossen dat je het vak zelfstandig kunt halen.

## Plagiaatregeling

Fraude volgens de UvA: *"Het handelen of nalaten van een student waardoor een juist oordeel over zijn kennis, inzicht en vaardigheden geheel of gedeeltelijk onmogelijk wordt."*

We gebruiken bij de beoordeling van de opdrachten plagiaatdetectie. Als blijkt dat je opgave geheel of gedeeltelijk overeenkomt met een andere inzending of een uitwerking van internet, dan zijn er twee mogelijkheden.

* Er is een bronvermelding: in dat geval voldoe je niet aan de eis van het   zelfstandig maken van de opgaven en wordt je inzending afgekeurd. Omdat dit   meestal na de deadline is betekent dat doorgaans dat je het vak dit jaar niet kunt afronden.

* Er is geen bronvermelding: in dat geval rapporteren we aan de examencommissie welke inzendingen overeenkomen, waarna de commissie beslist over te nemen   maatregelen.

In eerdere jaren is één student uitgesloten van deelname na het kopiëren van een practicumopdracht. Andere studenten hebben een waarschuwing gekregen.

Zie ook:

* de [fraude- en plagiaatwebsite](http://www.uva.nl/plagiaat), en
* de onderwijs- en examenregeling van Informatiekunde.
